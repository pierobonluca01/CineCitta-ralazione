\section{Sviluppi futuri} \label{sviluppi_futuri}
\paragraph{Localizzazioni} Come menzionato in \textit{\nameref{lingue}} il sito offre esclusivamente la lingua italiana.
Nonostante ciò, considerando la possibilità di offrire proiezioni di film in lingua originale e di attrarre un pubblico più vasto, potrebbe essere opportuno considerare l'aggiunta di una localizzazione del sito, come l'inglese, per rendere i contenuti accessibili anche a coloro che potrebbero non conoscere l'italiano.
L'inglese potrebbe essere una scelta appropriata per una localizzazione in quanto è la lingua predominante nel contesto cinematografico internazionale e molti film vengono distribuiti con la versione originale, appunto, in inglese.

\paragraph{Prenotazioni} Sarebbe vantaggioso implementare un sistema più interattivo per consentire agli utenti di selezionare i posti tramite una griglia che rappresenti la disposizione delle poltrone della sala. Questo migliorerebbe l'esperienza di prenotazione, offrendo una modalità visuale e intuitiva per la scelta dei posti. Al contempo, sarebbe importante fornire anche un'alternativa accessibile tramite un semplice form, in cui gli utenti possono selezionare il posto desiderato indicando la riga e la colonna corrispondente.

\paragraph{Sistema di pagamento} Il sito, a scopo didattico, offre solo un semplice sistema di prenotazione. In futuro, potrebbe essere valutata l'implementazione di un sistema di pagamenti affidandosi magari ad un servizio esterno per garantire la sicurezza delle transazioni. Questo consentirebbe agli utenti di prenotare i biglietti online in modo comodo e sicuro. L'obiettivo sarebbe offrire agli utenti un'esperienza completa e senza intoppi durante l'intero processo di prenotazione, inclusi i pagamenti.

\paragraph{Sistema di registrazione} Attualmente il sistema di registrazione consente l'aggiunta di un numero illimitato di utenze, per prevenire la creazione di utenze multiple da parte di una singola persona potrebbe essere opportuno implementare un sistema di registrazione che richieda credenziali uniche come il numero di telefono o un indirizzo email. Inoltre, potrebbe essere implementato un processo di verifica dell'account attraverso l'invio di un codice di conferma o di un link di attivazione alla credenziale fornita per garantirne l'autenticità.

\paragraph{Modifiche alla multisala} Attualmente la pagina di amministrazione non consente la modifica, l'aggiunta o la rimozione delle sale cinematografiche, potrebbe essere utile implementare una serie di form per rispondere alla necessità di adeguare il sito alla struttura fisica.